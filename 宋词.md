# 天乐学古诗 - 诗经，民歌，宋词

> [TODOs：学习进度](#todo-list)

## 水调歌头
#### 宋 - 苏轼
```
明月几时有，把酒问青天。
不知天上宫阙，今夕是何年。
我欲乘风归去，又恐琼楼玉宇，高处不胜寒。
起舞弄清影，何似在人间。

转朱阁，低绮户，照无眠。
不应有恨，何事长向别时圆。
人有悲欢离合，月有阴晴圆缺，此事古难全。
但愿人长久，千里共婵娟。
```

## [木兰辞](https://baike.baidu.com/item/木兰诗/1307816?fromtitle=木兰辞)
#### 北朝民歌
```
唧(jī)唧复唧唧，木兰当户织。
不闻机杼(zhù)声，惟闻女叹息。
问女何所思？问女何所忆？
女亦无所思，女亦无所忆。

昨夜见军帖(tiě)，可汗(kèhán)大点兵。
军书十二卷，卷卷有爷名。
阿爷无大儿，木兰无长兄。
愿为市鞍马(ān)，从此替爷征。

东市买骏马，西市买鞍鞯(jiān)，
南市买辔(pèi)头，北市买长鞭。

朝辞爷娘去，暮宿黄河边。
不闻爷娘唤女声，但闻黄河流水鸣溅(jiān)溅。
旦辞黄河去，暮至黑山头。
不闻爷娘唤女声，但闻燕山胡骑(jì)声啾(jiū)啾。

万里赴戎(róng)机，关山度若飞。
朔(shuò)气传金柝(tuò)，寒光照铁衣。
将军百战死，壮士十年归。

归来见天子，天子坐明堂。
策勋十二转(zhuǎn)，赏赐百千强。
可汗问所欲，“木兰不用尚书郎，
愿借明驼千里足，送儿还故乡。”

爷娘闻女来，出郭相扶将；
阿姊(zǐ)闻妹来，当户理红妆(zhuāng)；
小弟闻姊来，磨刀霍霍(huò)向猪羊。

开我东阁门，坐我西阁床，
脱我战时袍，著(zhuó)我旧时裳。
当窗理云鬓(bìn)，对镜帖(tiē)花黄。
出门看火伴，火伴皆惊惶，
同行十二年，不知木兰是女郎。

雄兔脚扑朔(shuò)，雌兔眼迷离，
双兔傍(bàng)地走，安能辨我是雄雌？
```

## 念奴娇·赤壁怀古
#### 宋 - 苏轼
```
大江东去，浪淘尽，千古风流人物。
故垒西边，人道是，三国周郎赤壁。
乱石穿空，惊涛拍岸，卷起千堆雪。
江山如画，一时多少豪杰。

遥想公瑾当年，小乔初嫁了，
雄姿英发，羽扇纶巾，
谈笑间樯橹灰飞烟灭。

故国神游，多情应笑我，早生华发。
人生如梦，一尊还酹江月。
```

## 《诗经》关雎
####  先秦
```
关关雎鸠，在河之洲。
窈窕淑女，君子好逑。
参差荇菜，左右流之。
窈窕淑女，寤寐求之。
求之不得，寤寐思服。
悠哉悠哉，辗转反侧。
参差荇菜，左右采之。
窈窕淑女，琴瑟友之。
参差荇菜，左右芼之。
窈窕淑女，钟鼓乐之。
```

## 苏轼的词
```
　　1、《念奴娇·赤壁怀古》

　　大江东去，浪淘尽。
　　千古风流人物。
　　故垒西边，人道是，三国周郎赤壁。
　　乱石穿空，惊涛拍岸，卷起千堆雪。
　　江山如画，一时多少豪杰！
　　遥想公瑾当年，小乔初嫁了，
　　雄姿英发，羽扇纶巾，
　　谈笑间，樯橹灰飞烟灭。
　　故国神游，多情应笑我，早生华发。
　　人间如梦，一樽还酹江月。

　　2、《水调歌头》

　　明月几时有，把酒问青天。
　　不知天上宫阙，今夕是何年？
　　我欲乘风归去，又恐琼楼玉宇，
　　高处不胜寒。
　　起舞弄清影，何似在人间！
　　转朱阁，低绮户，照无眠。
　　不应有恨，何事长向别时圆？
　　人有悲欢离合，月有阴晴圆缺，
　　此事古难全。
　　但愿人长久，千里共婵娟。

　　3、《水调歌头》

　　安石在东海，从事鬓惊秋。
　　中年亲友难别，丝竹缓离愁。
　　一旦功成名遂，准拟东还海道，
　　扶病入西州。
　　雅志困轩冕，遗恨寄沧洲。
　　岁云暮，须早计，要褐裘。
　　故乡归去千里，佳处辄迟留。
　　我醉歌时君和，醉倒须君扶我，惟酒可忘忧。
　　一任刘玄德，相对卧高楼。

　　4、《满庭芳》

　　三十三年，今谁存者，算只君与长江。
　　凛然苍桧，霜干苦难双。
　　闻道司州古县，云溪上、竹坞松窗。
　　江南岸，不因送子，宁肯过吾邦。
　　摐摐。
　　疏雨过，风林舞破，烟盖云幢。
　　愿持此邀君，一饮空缸。
　　居士先生老矣，真梦里、相对残釭。
　　歌舞断，行人未起，船鼓已逄逄。

　　5、《临江仙》

　　尊酒何人怀李白，草堂遥指江东。
　　珠帘十里卷香风。
　　花开又花谢，离恨几千重。
　　轻舸渡江连夜到，一时惊笑衰容。
　　语音犹自带吴侬。
　　夜阑对酒处，依旧梦魂中。

　　6、《西江月》

　　照野弥弥浅浪，横空暧暧微霄。
　　障泥未解玉骢骄。我欲醉眠芳草。
　　可惜一溪明月，莫教踏破琼瑶。
　　解鞍敧枕绿杨桥。杜宇一声春晓。

　　7、《蝶恋花》

　　帘外东风交雨霰。
　　帘里佳人，笑语如莺燕。
　　深惜今年正月暖。
　　灯光酒色摇金盏。
　　掺鼓渔阳挝未遍。
　　舞褪琼钗，汗湿香罗软。
　　今夜何人吟古怨。清诗未就冰生砚。

　　8、《临江仙》

　　夜饮东坡醒复醉，归来仿佛已三更。
　　家童鼻息已雷鸣，敲门都不应，
　　倚帐听江声。
　　长恨此身非我有，何时忘却营营。
　　夜阑风静彀纹平，小舟从此逝，江海寄余生。

　　9、《定风波》

　　与客携壶上翠微。江涵秋影雁初飞。
　　尘世难逢开口笑。年少。
　　菊花须插满头归。酩酊但酬佳节了。
　　云峤。登临不用怨斜晖。
　　古往今来谁不老。多少。
　　牛山何必更沾衣。

　　10、《蝶恋花》

　　自古涟漪佳绝地。
　　绕郭荷花，欲把吴兴比。
　　倦客尘埃何处洗。
　　真君堂下寒泉水。
　　左海门前酤酒市。
　　夜半潮来，月下孤舟起。
　　倾盖相逢拼一醉。双凫飞去人千里。

　　11、《菩萨蛮》

　　天怜豪俊腰金晚。故教月向松江满。
　　清景为淹留。从君都占秋。
　　身闲惟有酒。拭问清游首。
　　帝梦已遥思。匆匆归去时。

　　12、《满江红》

　　忧喜相寻，风雨过、一江春绿。
　　巫峡梦、至今空有，乱山屏簇。
　　何似伯鸾携德耀，箪瓢未足清欢足。
　　渐粲然、光彩照阶庭，生兰玉。
　　幽梦里，传心曲。肠断处，凭他续。
　　文君婿知否，笑君卑辱。
　　君不见周南歌汉广，天教夫子休乔木。
　　便相将、左手抱琴书，云间宿。

　　13、《满庭芳》

　　归去来兮，吾归何处，万里家在岷峨。
　　百年强半，来日苦无多。
　　坐见黄州再闰，儿童尽、楚语吴歌。
　　山中友，鸡豚社酒，相劝老东坡。
　　云何。
　　当此去，人生底事，来往如梭。
　　待闲看，秋风洛水清波。
　　好在堂前细柳，应念我、莫翦柔柯。
　　仍传语，江南父老，时与晒渔蓑。

　　14、《木兰花令》

　　高平四面开雄垒。三月风光初觉媚。
　　园中桃李使君家，城上亭台游客醉。
　　歌翻杨柳金尊沸。饮散凭阑无限意。
　　云深不见玉关遥，草细山重残照里。

　　15、《木兰花令》

　　经旬未识东君信。一夕薰风来解愠。
　　红绡衣薄麦秋寒，绿绮韵低梅雨润。
　　瓜头绿染山光嫩。弄色金桃新傅粉。
　　日高慵卷水晶帘，犹带春醪红玉困。

　　16、《千秋岁》

　　浅霜侵绿。发少仍新沐。
　　冠直缝，巾横幅。
　　美人怜我老，玉手簪黄菊。
　　秋露重，真珠落袖沾馀馥。
　　坐上人如玉。花映花奴肉。
　　蜂蝶乱，飞相逐。
　　明年人纵健，此会应难复。
　　须细看，晚来月上和银烛。

　　17、《定风波》

　　莫听穿林打叶声，何妨吟啸且徐行。
　　竹杖芒鞋轻胜马，谁怕？一蓑烟雨任平生。
　　料峭春风吹酒醒，微冷，山头斜照却相迎。
　　回首向来萧瑟处，归去，也无风雨也无晴。

　　18、《浣溪沙》

　　白雪清词出坐间。爱君才器两俱全。
　　异乡风景却依然。
　　可恨相逢能几日，不知重会是何年。
　　茱萸仔细更重看。

　　19、《食荔枝》

　　罗浮山下四时春，芦橘杨梅次第新；
　　日啖荔枝三百颗，不辞长作岭南人。

　　20、《望湖楼醉书五绝》

　　黑云翻墨未遮山，白雨跳珠乱入船。
　　卷地风来忽吹散，望湖楼下水如天。

　　21、《少年游》

　　银塘朱槛曲尘波。圆绿卷新荷。
　　兰条荐浴，菖花酿酒，天气尚清和。
　　好将沈醉酬佳节，十分酒、一分歌。
　　狱草烟深，讼庭人悄，无吝宴游过。
```
