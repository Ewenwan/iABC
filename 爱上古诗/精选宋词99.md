【苏轼】



苏轼亦善书，为“宋四家”之一；工于画，尤擅墨竹、怪石、枯木等。有《东坡七集》、《东坡易传》、《东坡乐府》等传世。



1.水调歌头



明月几时有？把酒问青天。

不知天上宫阙，今夕是何年。

我欲乘风归去，又恐琼楼玉宇，

高处不胜寒。

起舞弄清影，何似在人间？



转朱阁，低绮户，照无眠。

不应有恨，何事长向别时圆？

人有悲欢离合，月有阴晴圆缺，

此事古难全。

但愿人长久，千里共婵娟。



2.念奴娇·赤壁怀古



大江东去，浪淘尽，千古风流人物。

故垒西边，人道是，三国周郎赤壁。

乱石穿空，惊涛拍岸，卷起千堆雪。

江山如画，一时多少豪杰。



遥想公瑾当年，小乔初嫁了，雄姿英发。

羽扇纶巾，谈笑间，樯橹灰飞烟灭。

故国神游，多情应笑我，早生华发。

人生如梦，一尊还酹江月。





精选宋词99首，一生至少要读一遍！


3.江城子·乙卯正月二十日夜记梦



十年生死两茫茫，不思量，自难忘。

千里孤坟，无处话凄凉。

纵使相逢应不识，尘满面，鬓如霜。



夜来幽梦忽还乡，小轩窗，正梳妆。

相顾无言，惟有泪千行。

料得年年肠断处，明月夜，短松冈。



4.江城子·密州出猎



老夫聊发少年狂，左牵黄，右擎苍，

锦帽貂裘，千骑卷平冈。

为报倾城随太守，亲射虎，看孙郎。



酒酣胸胆尚开张，鬓微霜，又何妨！

持节云中，何日遣冯唐？

会挽雕弓如满月，西北望，射天狼。



5.定风波



莫听穿林打叶声，何妨吟啸且徐行。

竹杖芒鞋轻胜马，谁怕？

一蓑烟雨任平生。



料峭春风吹酒醒，微冷，

山头斜照却相迎。

回首向来萧瑟处，归去，

也无风雨也无晴。

精选宋词99首，一生至少要读一遍！


6.蝶恋花·春景



花褪残红青杏小。

燕子飞时，绿水人家绕。

枝上柳绵吹又少。

天涯何处无芳草！



墙里秋千墙外道。

墙外行人，墙里佳人笑。

笑渐不闻声渐悄。

多情却被无情恼。



7.望江南·超然台作



春未老，风细柳斜斜。

试上超然台上看，半壕春水一城花。

烟雨暗千家。



寒食后，酒醒却咨嗟。

休对故人思故国，且将新火试新茶。

诗酒趁年华。



8.临江仙·送钱穆父



一别都门三改火，天涯踏尽红尘。

依然一笑作春温。

无波真古井，有节是秋筠。



惆怅孤帆连夜发，送行淡月微云。

尊前不用翠眉颦。

人生如逆旅，我亦是行人。

精选宋词99首，一生至少要读一遍！


辛弃疾



辛弃疾，南宋豪放派词人，有“词中之龙”之称。与苏轼合称“苏辛”，与李清照并称“济南二安”。其词艺术风格多样，以豪放为主，风格沉雄豪迈又不乏细腻柔媚之处。其词题材广阔又善化用典故入词，抒写力图恢复国家统一的爱国热情，倾诉壮志难酬的悲愤，对当时执政者的屈辱求和颇多谴责；也有不少吟咏祖国河山的作品。

9. 青玉案·元夕



东风夜放花千树。

更吹落、星如雨。

宝马雕车香满路。

凤箫声动，玉壶光转，一夜鱼龙舞。



蛾儿雪柳黄金缕。

笑语盈盈暗香去。

众里寻他千百度。

蓦然回首，那人却在，灯火阑珊处。



10. 破阵子



醉里挑灯看剑，梦回吹角连营。

八百里分麾下炙，五十弦翻塞外声。

沙场秋点兵。



马作的卢飞快，弓如霹雳弦惊。

了却君王天下事，赢得生前身后名。

可怜白发生！

精选宋词99首，一生至少要读一遍！


11.西江月·夜行黄沙道中



明月别枝惊鹊，清风半夜鸣蝉。

稻花香里说丰年，听取蛙声一片。



七八个星天外，两三点雨山前。

旧时茅店社林边，路转溪桥忽见。



12. 丑奴儿·书博山道中壁



少年不识愁滋味，爱上层楼。

爱上层楼。为赋新词强说愁。



而今识尽愁滋味，欲说还休。

欲说还休。却道天凉好个秋。



13.南乡子·登京口北固亭有怀



何处望神州？满眼风光北固楼。

千古兴亡多少事？悠悠。

不尽长江滚滚流。



年少万兜鍪，坐断东南战未休。

天下英雄谁敌手？曹刘。

生子当如孙仲谋。

精选宋词99首，一生至少要读一遍！


14.永遇乐·京口北固亭怀古



千古江山，英雄无觅，孙仲谋处。

舞榭歌台，风流总被雨打风吹去。

斜阳草树，寻常巷陌，人道寄奴曾住。

想当年，金戈铁马，气吞万里如虎。



元嘉草草，封狼居胥，赢得仓皇北顾。

四十三年，望中犹记，烽火扬州路。

可堪回首，佛狸祠下，一片神鸦社鼓。

凭谁问，廉颇老矣，尚能饭否？



15.鹧鸪天·送人



唱彻《阳关》泪未干，功名馀事且加餐。

浮天水送无穷树，带雨云埋一半山。



今古恨，几千般，只应离合是悲欢？

江头未是风波恶，别有人间行路难！



16. 鹧鸪天·代人赋



晚日寒鸦一片愁。

柳塘新绿却温柔。

若教眼底无离恨，不信人间有白头。



肠已断，泪难收。

相思重上小红楼。

情知已被山遮断，频倚阑干不自由。

精选宋词99首，一生至少要读一遍！


【柳永】



柳永，北宋著名词人，婉约派代表人物。 柳永是第一位对宋词进行全面革新的词人， 也是两宋词坛上创用词调最多的词人。

17.雨霖铃



寒蝉凄切，对长亭晚，骤雨初歇。

都门帐饮无绪，留恋处，兰舟催发。

执手相看泪眼，竟无语凝噎。

念去去，千里烟波，暮霭沉沉楚天阔。



多情自古伤离别，更那堪，冷落清秋节！

今宵酒醒何处？杨柳岸，晓风残月。

此去经年，应是良辰好景虚设。

便纵有千种风情，更与何人说？





精选宋词99首，一生至少要读一遍！


18.蝶恋花



伫倚危楼风细细，

望极春愁，黯黯生天际。

草色烟光残照里，无言谁会凭阑意。



拟把疏狂图一醉，

对酒当歌，强乐还无味。

衣带渐宽终不悔，为伊消得人憔悴。



19.少年游



长安古道马迟迟，高柳乱蝉嘶。

夕阳岛外，秋风原上，目断四天垂。



归云一去无踪迹，何处是前期？

狎兴生疏，酒徒萧索，不似少年时。



20.忆帝京



薄衾小枕凉天气，乍觉别离滋味。

展转数寒更，起了还重睡。

毕竟不成眠，一夜长如岁。



也拟待、却回征辔；又争奈、已成行计。

万种思量，多方开解，只恁寂寞厌厌地。

系我一生心，负你千行泪。



21.鹤冲天



黄金榜上，偶失龙头望。

明代暂遗贤，如何向。

未遂风云便，争不恣狂荡。

何须论得丧？才子词人，自是白衣卿相。



烟花巷陌，依约丹青屏障。

幸有意中人，堪寻访。

且恁偎红倚翠，风流事，平生畅。

青春都一饷。忍把浮名，换了浅斟低唱！

精选宋词99首，一生至少要读一遍！


李清照



李清照，宋代女词人，婉约词派代表，有“千古第一才女”之称。所作词，前期多写其悠闲生活，后期多悲叹身世，情调感伤。

22.声声慢·寻寻觅觅



寻寻觅觅，冷冷清清，凄凄惨惨戚戚。

乍暖还寒时候，最难将息。

三杯两盏淡酒，怎敌他、晚来风急？

雁过也，正伤心，却是旧时相识。



满地黄花堆积。憔悴损，如今有谁堪摘？

守着窗儿，独自怎生得黑？

梧桐更兼细雨，到黄昏、点点滴滴。

这次第，怎一个愁字了得！



唐诗三百首+宋词三百首+元曲 正版全集全解全3册精装版青少年高初中小学生成人通用新注释详析鉴赏辞典中国古典文学古诗词书籍
￥36.8
购买


23.武陵春·春晚



风住尘香花已尽，日晚倦梳头。

物是人非事事休，欲语泪先流。



闻说双溪春尚好，也拟泛轻舟。

只恐双溪舴艋舟，载不动许多愁。

精选宋词99首，一生至少要读一遍！


24.如梦令



常记溪亭日暮，沉醉不知归路。

兴尽晚回舟，误入藕花深处。

争渡，争渡，惊起一滩鸥鹭。



25.一剪梅



红藕香残玉簟秋。

轻解罗裳，独上兰舟。

云中谁寄锦书来，

雁字回时，月满西楼。



花自飘零水自流。

一种相思，两处闲愁。

此情无计可消除，

才下眉头，却上心头。



26.如梦令



昨夜雨疏风骤，浓睡不消残酒。

试问卷帘人，却道海棠依旧。

知否，知否？应是绿肥红瘦。



27.醉花阴



薄雾浓云愁永昼，瑞脑消金兽。

佳节又重阳，玉枕纱橱，半夜凉初透。



东篱把酒黄昏后，有暗香盈袖。

莫道不销魂，帘卷西风，人比黄花瘦。



28.蝶恋花



泪湿罗衣脂粉满，

四叠阳关，唱到千千遍。

人道山长水又断，萧萧微雨闻孤馆。



惜别伤离方寸乱，

忘了临行，酒盏深和浅。

好把音书凭过雁，东莱不似蓬莱远。



29.鹧鸪天



寒日萧萧上琐窗，梧桐应恨夜来霜。

酒阑更喜团茶苦，梦断偏宜瑞脑香。



秋已尽，日犹长，仲宣怀远更凄凉。

不如随分尊前醉，莫负东篱菊蕊黄。

精选宋词99首，一生至少要读一遍！


【范仲淹】



范仲淹，北宋著名文学家、政治家、军事家、教育家。他的文学素养很高，著名的《岳阳楼记》中“先天下之忧而忧，后天下之乐而乐”为千古名句。

30.渔家傲·秋思



塞下秋来风景异，衡阳雁去无留意。

四面边声连角起，

千嶂里，长烟落日孤城闭。



浊酒一杯家万里，燕然未勒归无计。

羌管悠悠霜满地，

人不寐，将军白发征夫泪。



31.苏幕遮·怀旧



碧云天，黄叶地。

秋色连波，波上寒烟翠。

山映斜阳天接水。

芳草无情，更在斜阳外。



黯乡魂，追旅思。

夜夜除非，好梦留人睡。

明月楼高休独倚。

酒入愁肠，化作相思泪。

精选宋词99首，一生至少要读一遍！


【陆游】



陆游，南宋文学家、史学家、爱国诗人。 一生笔耕不辍，诗词文俱有很高成就，其诗语言平易晓畅、章法整饬谨严，兼具李白的雄奇奔放与杜甫的沉郁悲凉，尤以饱含爱国热情对后世影响深远。

32.卜算子·咏梅



驿外断桥边，寂寞开无主。

已是黄昏独自愁，更著风和雨。



无意苦争春，一任群芳妒。

零落成泥碾作尘，只有香如故。



33.钗头凤·红酥手



红酥手，黄縢酒，满城春色宫墙柳。

东风恶，欢情薄。

一怀愁绪，几年离索。错、错、错。



春如旧，人空瘦，泪痕红浥鲛绡透。

桃花落，闲池阁。

山盟虽在，锦书难托。莫、莫、莫！

精选宋词99首，一生至少要读一遍！


34.诉衷情



当年万里觅封侯，匹马戍梁州。

关河梦断何处？尘暗旧貂裘。



胡未灭，鬓先秋，泪空流。

此生谁料，心在天山，身老沧洲。



35.蝶恋花



禹庙兰亭今古路。

一夜清霜，染尽湖边树。

鹦鹉杯深君莫诉。他时相遇知何处。



冉冉年华留不住。

镜里朱颜，毕竟消磨去。

一句丁宁君记取。神仙须是闲人做。

精选宋词99首，一生至少要读一遍！


【欧阳修】



欧阳修，北宋政治家、文学家，且在政治上负有盛名。后人将其与韩愈、柳宗元和苏轼合称“千古文章四大家”。与韩愈、柳宗元、苏轼、苏洵、苏辙、王安石、曾巩被世人称为“唐宋散文八大家”。

36.蝶恋花



庭院深深深几许，

杨柳堆烟，帘幕无重数。

玉勒雕鞍游冶处，楼高不见章台路。



雨横风狂三月暮，

门掩黄昏，无计留春住。

泪眼问花花不语，乱红飞过秋千去。



37.玉楼春



尊前拟把归期说，欲语春容先惨咽。

人生自是有情痴，此恨不关风与月。



离歌且莫翻新阕，一曲能教肠寸结。

直须看尽洛城花，始共春风容易别。



38.浪淘沙



把酒祝东风，且共从容。

垂杨紫陌洛城东。

总是当时携手处，游遍芳丛。



聚散苦匆匆，此恨无穷。

今年花胜去年红。

可惜明年花更好，知与谁同？

精选宋词99首，一生至少要读一遍！


39.踏莎行



候馆梅残，溪桥柳细。

草薰风暖摇征辔。

离愁渐远渐无穷，迢迢不断如春水。



寸寸柔肠，盈盈粉泪。

楼高莫近危阑倚。

平芜尽处是春山，行人更在春山外。



40.玉楼春



别后不知君远近。

触目凄凉多少闷。

渐行渐远渐无书，水阔鱼沉何处问。



夜深风竹敲秋韵。

万叶千声皆是恨。

故欹单枕梦中寻，梦又不成灯又烬。

精选宋词99首，一生至少要读一遍！


【晏殊】



晏殊，北宋著名文学家、政治家。晏殊以词著于文坛，尤擅小令，风格含蓄婉丽，与其子晏几道，被称为"大晏"和"小晏"，又与欧阳修并称"晏欧";亦工诗善文，原有集，已散佚。存世有《珠玉词》、《晏元献遗文》、《类要》残本。

41.浣溪沙



一曲新词酒一杯，去年天气旧亭台。

夕阳西下几时回？



无可奈何花落去，似曾相识燕归来。

小园香径独徘徊。



42.蝶恋花



槛菊愁烟兰泣露，

罗幕轻寒，燕子双飞去。

明月不谙离恨苦，斜光到晓穿朱户。



昨夜西风凋碧树，

独上高楼，望尽天涯路。

欲寄彩笺兼尺素，山长水阔知何处？



43.玉楼春·春恨



绿杨芳草长亭路，年少抛人容易去。

楼头残梦五更钟，花底离愁三月雨。



无情不似多情苦，一寸还成千万缕。

天涯地角有穷时，只有相思无尽处。



44.清平乐



红笺小字。说尽平生意。

鸿雁在云鱼在水。惆怅此情难寄。



斜阳独倚西楼。遥山恰对帘钩。

人面不知何处，绿波依旧东流。

精选宋词99首，一生至少要读一遍！


【晏几道】



晏几道，北宋著名词人。晏殊第七子，性孤傲，中年家境中落。与其父晏殊合称"二晏"。词风似父而造诣过之。工于言情，其小令语言清丽，感情深挚，尤负盛名。表达情感直率。多写爱情生活，是婉约派的重要作家。有《小山词》留世。

45.临江仙



梦后楼台高锁，酒醒帘幕低垂。

去年春恨却来时。

落花人独立，微雨燕双飞。



记得小蘋初见，两重心字罗衣。

琵琶弦上说相思。

当时明月在，曾照彩云归。



46.鹧鸪天



彩袖殷勤捧玉钟，当年拚却醉颜红。

舞低杨柳楼心月，歌尽桃花扇底风。



从别后，忆相逢，几回魂梦与君同。

今宵剩把银釭照，犹恐相逢是梦中。



47.清平乐



留人不住，醉解兰舟去。

一棹碧涛春水路，过尽晓莺啼处。



渡头杨柳青青，枝枝叶叶离情。

此后锦书休寄，画楼云雨无凭。



48.鹧鸪天



醉拍春衫惜旧香。天将离恨恼疏狂。

年年陌上生秋草，日日楼中到夕阳。



云渺渺，水茫茫。征人归路许多长。

相思本是无凭语，莫向花笺费泪行。



49.长相思



长相思，长相思。

若问相思甚了期，除非相见时。



长相思，长相思。

欲把相思说似谁，浅情人不知。

精选宋词99首，一生至少要读一遍！


【周邦彦】



周邦彦，北宋著名词人。精通音律，曾创作不少新词调。作品多写闺情、羁旅，也有咏物之作。格律谨严，语言曲丽精雅，长调尤善铺叙。为后来格律词派词人所宗。

50.苏幕遮



燎沉香，消溽暑。

鸟雀呼晴，侵晓窥檐语。

叶上初阳干宿雨、

水面清圆，一一风荷举。



故乡遥，何日去。

家住吴门，久作长安旅。

五月渔郎相忆否。

小楫轻舟，梦入芙蓉浦。



51.菩萨蛮·梅雪



银河宛转三千曲。

浴凫飞鹭澄波绿。

何处是归舟。夕阳江上楼。



天憎梅浪发。故下封枝雪。

深院卷帘看。应怜江上寒。

精选宋词99首，一生至少要读一遍！


【岳飞】



岳飞，字鹏举，宋相州汤阴县（今河南汤阴县）人，抗金名将，中国历史上著名军事家、战略家、书法家、诗人、抗金英雄，位列南宋中兴四将之首。

52.满江红·写怀



怒发冲冠，凭栏处、潇潇雨歇。

抬望眼，仰天长啸，壮怀激烈。

三十功名尘与土，八千里路云和月。

莫等闲，白了少年头，空悲切！



靖康耻，犹未雪。臣子恨，何时灭！

驾长车，踏破贺兰山缺。

壮志饥餐胡虏肉，笑谈渴饮匈奴血。

待从头、收拾旧山河，朝天阙。



53.小重山



昨夜寒蛩不住鸣。惊回千里梦，已三更。

起来独自绕阶行。人悄悄，帘外月胧明。



白首为功名。旧山松竹老，阻归程。

欲将心事付瑶琴。知音少，弦断有谁听。

精选宋词99首，一生至少要读一遍！




【吴文英】



吴文英，其词作数量丰沃，风格雅致，多酬答、伤时与忆悼之作，号"词中李商隐"。而后世品评却甚有争论。

54.满江红



翠幕深庭，露红晚、闲花自发。

春不断、亭台成趣，翠阴蒙密。

紫燕雏飞帘额静，金鳞影转池心阔。

有花香、竹色赋闲情，供吟笔。



闲问字，评风月。时载酒，调冰雪。

似初秋入夜，浅凉欺葛。

人境不教车马近，醉乡莫放笙歌歇。

倩双成、一曲紫云回，红莲折。



55.唐多令·惜别



何处合成愁。离人心上秋。

纵芭蕉、不雨也飕飕。

都道晚凉天气好，有明月、怕登楼。



年事梦中休。花空烟水流。

燕辞归、客尚淹留。

垂柳不萦裙带住。漫长是、系行舟。



56.风入松



听风听雨过清明。愁草瘗花铭。

楼前绿暗分携路，一丝柳、一寸柔情。

料峭春寒中酒，交加晓梦啼莺。



西园日日扫林亭。依旧赏新晴。

黄蜂频扑秋千索，有当时、纤手香凝。

惆怅双鸳不到，幽阶一夜苔生。

精选宋词99首，一生至少要读一遍！


【秦观】



秦观，被尊为婉约派一代词宗，北宋文学家、词人。他与黄庭坚、晁补之、张耒号称为“苏门四学士”，颇得苏轼赏识。因秦观屡得名师指点，又常与同道切磋，兼之天赋才情，所以他的文学成就灿然可观。

57.鹊桥仙



纤云弄巧，飞星传恨，银汉迢迢暗度。

金风玉露一相逢，便胜却人间无数。



柔情似水，佳期如梦，忍顾鹊桥归路。

两情若是久长时，又岂在朝朝暮暮。



58.浣溪沙



漠漠轻寒上小楼，晓阴无赖似穷秋。

淡烟流水画屏幽。



自在飞花轻似梦，无边丝雨细如愁。

宝帘闲挂小银钩。



59.江城子



西城杨柳弄春柔，动离忧，泪难收。

犹记多情、曾为系归舟。

碧野朱桥当日事，人不见，水空流。



韶华不为少年留，恨悠悠，几时休？

飞絮落花时候、一登楼。

便作春江都是泪，流不尽，许多愁。



60.江城子



清明天气醉游郎。

莺儿狂。燕儿狂。

翠盖红缨，道上往来忙。

记得相逢垂柳下，雕玉珮，缕金裳。



春光还是旧春光。

桃花香。李花香。

浅白深红，一一斗新妆。

惆怅惜花人不见，歌一阕，泪千行。

精选宋词99首，一生至少要读一遍！


【黄庭坚】



黄庭坚，北宋著名文学家、书法家，为盛极一时的江西诗派开山之祖，与杜甫、陈师道和陈与义素有"一祖三宗"(黄庭坚为其中一宗)之称。与张耒、晁补之、秦观都游学于苏轼门下，合称为"苏门四学士"。生前与苏轼齐名，世称"苏黄"。

61.清平乐



春归何处。寂寞无行路。

若有人知春去处。唤取归来同住。



春无踪迹谁知。除非问取黄鹂。

百啭无人能解，因风飞过蔷薇。



62.水调歌头·游览



瑶草一何碧，春入武陵溪。

溪上桃花无数，枝上有黄鹂。

我欲穿花寻路，

直入白云深处，浩气展虹霓。

只恐花深里，红露湿人衣。



坐玉石，倚玉枕，拂金徽。

谪仙何处？无人伴我白螺杯。

我为灵芝仙草，

不为朱唇丹脸，长啸亦何为？

醉舞下山去，明月逐人归。



63.虞美人·宜州见梅作



天涯也有江南信。

梅破知春近。夜阑风细得香迟。

不道晓来开遍、向南枝。



玉台弄粉花应妒。

飘到眉心住。平生个里愿杯深。

去国十年老尽、少年心。



64.菩萨蛮



半烟半雨溪桥畔，渔翁醉着无人唤。

疏懒意何长，春风花草香。



江山如有待，此意陶潜解。

问我去何之，君行到自知。

精选宋词99首，一生至少要读一遍！


【贺铸】



贺铸，北宋词人。能诗文，尤长于词。其词内容、风格较为丰富多样，兼有豪放、婉约二派之长，长于锤炼语言并善融化前人成句。用韵特严，富有节奏感和音乐美。

65.青玉案



凌波不过横塘路，但目送、芳尘去。

锦瑟华年谁与度？

月桥花院，琐窗朱户，只有春知处。



飞云冉冉蘅皋暮，彩笔新题断肠句。

试问闲情都几许？

一川烟草，满城风絮，梅子黄时雨。



66.半死桐



重过阊门万事非。

同来何事不同归。

梧桐半死清霜后，头白鸳鸯失伴飞。



原上草，露初晞。

旧栖新垅两依依。

空床卧听南窗雨，谁复挑灯夜补衣。



67.芳心苦



杨柳回塘，鸳鸯别浦。

绿萍涨断莲舟路。

断无蜂蝶慕幽香，红衣脱尽芳心苦。



返照迎潮，行云带雨。

依依似与骚人语。

当年不肯嫁春风，无端却被秋风误。



68.浪淘沙



一叶忽惊秋。分付东流。

殷勤为过白苹洲。

洲上小楼帘半卷，应认归舟。



回首恋朋游。迹去心留。

歌尘萧散梦云收。

惟有尊前曾见月，相伴人愁。



69.眼儿媚



萧萧江上荻花秋，做弄许多愁。

半竿落日，两行新雁，一叶扁舟。



惜分长怕君先去，直待醉时休。

今宵眼底，明朝心上，后日眉头。

精选宋词99首，一生至少要读一遍！


【姜夔】



姜夔，南宋文学家、音乐家。他多才多艺，精通音律，能自度曲，其词格律严密。其作品素以空灵含蓄著称，姜夔对诗词、散文、书法、音乐，无不精善，是继苏轼之后又一难得的艺术全才。

70.扬州慢



淮左名都，竹西佳处，解鞍少驻初程。

过春风十里。尽荠麦青青。

自胡马窥江去后，

废池乔木，犹厌言兵。

渐黄昏，清角吹寒。都在空城。



杜郎俊赏，算而今、重到须惊。

纵豆蔻词工，青楼梦好，难赋深情。

二十四桥仍在，波心荡、冷月无声。

念桥边红药，年年知为谁生。



71.点绛唇·丁未冬过吴松作



燕雁无心，太湖西畔随云去。

数峰清苦。商略黄昏雨。



第四桥边，拟共天随住。今何许。

凭阑怀古。残柳参差舞。

【锁线精装】正版唐诗宋词鉴赏辞典全册4本精装/元曲三百首全集/宋词字帖/宋词选读 中华经典国学传统文化书籍 高中选修
￥49.8
购买




72.鹧鸪天·元夕有所梦



肥水东流无尽期。当初不合种相思。

梦中未比丹青见，暗里忽惊山鸟啼。



春未绿，鬓先丝。人间别久不成悲。

谁教岁岁红莲夜，两处沉吟各自知。



73.踏莎行



燕燕轻盈，莺莺娇软，分明又向华胥见。

夜长争得薄情知？春初早被相思染。



别后书辞，别时针线，离魂暗逐郎行远。

淮南皓月冷千山，冥冥归去无人管。

精选宋词99首，一生至少要读一遍！


【毛滂】



毛滂，生于"天下文宗儒师"世家。滂自幼酷爱诗文词赋，有《东堂集》十卷和《东堂词》一卷传世。

74.玉楼春·己卯岁元日



一年滴尽莲花漏。碧井酴酥沉冻酒。

晓寒料峭尚欺人，春态苗条先到柳。



佳人重劝千长寿。柏叶椒花芬翠袖。

醉乡深处少相知，只与东君偏故旧。



75.惜分飞



泪湿阑干花著露。愁到眉峰碧聚。

此恨平分取。更无言语。空相觑。



短雨残云无意绪。寂寞朝朝暮暮。

今夜山深处。断魂分付。潮回去。



76.渔家傲



鬓底青春留不住。功名薄似风前絮。

何似瓮头春没数。都占取。

只消一纸长门赋。



寒日半窗桑柘暮。倚阑目送繁云去。

却欲载书寻旧路。烟深处。

杏花菖叶耕春雨。



77.踏莎行·元夕



拨雪寻春，烧灯续昼。

暗香院落梅开后。

无端夜色欲遮春，天教月上官桥柳。



花市无尘，朱门如绣。

娇云瑞雾笼星斗。

沈香火冷小妆残，半衾轻梦浓如酒。

精选宋词99首，一生至少要读一遍！


【张先】



张先，"能诗及乐府，至老不衰"(《石林诗话》卷下)。词与柳永齐名，擅长小令，亦作慢词。其词含蓄工巧，情韵浓郁。题材大多为男欢女爱、相思离别，或反映封建士大夫的闲适生活。一些清新深婉的小词写得很有情韵。

78.千秋岁



数声鶗鴂，又报芳菲歇。

惜春更把残红折。

雨轻风色暴，梅子青时节。

永丰柳，无人尽日花飞雪。



莫把幺弦拨，怨极弦能说。

天不老，情难绝。

心似双丝网，中有千千结。

夜过也，东窗未白凝残月。



79.青门引·春思



乍暖还轻冷。风雨晚来方定。

庭轩寂寞近清明，残花中酒，又是去年病。



楼头画角风吹醒。入夜重门静。

那堪更被明月，隔墙送过秋千影。



80.一丛花令



伤高怀远几时穷？无物似情浓。

离愁正引千丝乱，更东陌、飞絮蒙蒙。

嘶骑渐遥，征尘不断，何处认郎踪！



双鸳池沼水溶溶，南北小桡通。

梯横画阁黄昏后，又还是、斜月帘栊。

沉恨细思，不如桃杏，犹解嫁东风。



81.诉衷情



花前月下暂相逢。苦恨阻从容。

何况酒醒梦断，花谢月朦胧。



花不尽，月无穷。两心同。

此时愿作，杨柳千丝，绊惹春风

精选宋词99首，一生至少要读一遍！


82.卜算子·送鲍浩然之浙东

王观



水是眼波横，山是眉峰聚。

欲问行人去那边？眉眼盈盈处。



才始送春归，又送君归去。

若到江南赶上春，千万和春住。



83.一剪梅·舟过吴江

蒋捷



一片春愁待酒浇。

江上舟摇，楼上帘招。

秋娘渡与泰娘桥，

风又飘飘，雨又萧萧。



何日归家洗客袍？

银字笙调，心字香烧。

流光容易把人抛，

红了樱桃，绿了芭蕉。



84.临江仙·夜登小阁忆洛中旧游

陈与义



忆昔午桥桥上饮，坐中多是豪英。

长沟流月去无声。

杏花疏影里，吹笛到天明。



二十余年如一梦，此身虽在堪惊。

闲登小阁看新晴。

古今多少事，渔唱起三更。

精选宋词99首，一生至少要读一遍！


85.桂枝香·金陵怀古

王安石



登临送目，正故国晚秋，天气初肃。

千里澄江似练，翠峰如簇。

归帆去棹残阳里，背西风，酒旗斜矗。

彩舟云淡，星河鹭起，画图难足。



念往昔，繁华竞逐，

叹门外楼头，悲恨相续。

千古凭高对此，谩嗟荣辱。

六朝旧事随流水，但寒烟衰草凝绿。

至今商女，时时犹唱，后庭遗曲。



86.水龙吟·春恨

陈亮



闹花深处层楼，画帘半卷东风软。

春归翠陌，平莎茸嫩，垂杨金浅。

迟日催花，淡云阁雨，轻寒轻暖。

恨芳菲世界，游人未赏，

都付与、莺和燕。



寂寞凭高念远。向南楼、一声归雁。

金钗斗草，青丝勒马，风流云散。

罗绶分香，翠绡对泪，几多幽怨。

正销魂，又是疏烟淡月，子规声断。



87.卜算子·答施

乐婉



相思似海深，旧事如天远。

泪滴千千万万行，更使人、愁肠断。



要见无因见，拚了终难拚。

若是前生未有缘，待重结、来生愿。



88.卜算子

李之仪



我住长江头，君住长江尾。

日日思君不见君，共饮长江水。



此水几时休，此恨何时已。

只愿君心似我心，定不负相思意。

精选宋词99首，一生至少要读一遍！


89.浪淘沙令

王安石



伊吕两衰翁，历遍穷通。

一为钓叟一耕佣。

若使当时身不遇，老了英雄。



汤武偶相逢，风虎云龙。

兴王只在谈笑中。

直至如今千载后，谁与争功！



90.西江月

朱敦儒



世事短如春梦，人情薄似秋云。

不须计较苦劳心。万事原来有命。



幸遇三杯酒好，况逢一朵花新。

片时欢笑且相亲。明日阴晴未定。



91.钗头凤

唐婉



世情薄，人情恶，雨送黄昏花易落。

晓风干，泪痕残。

欲笺心事，独语斜阑。难，难，难！



人成各，今非昨，病魂常似秋千索。

角声寒，夜阑珊。

怕人寻问，咽泪装欢。瞒，瞒，瞒！



正版包邮 诗词格律与创作：写诗填词实用读本 夏方进 书店 中国古诗词书籍
￥35.5
购买


92.鹧鸪天

刘著



雪照山城玉指寒，一声羌管怨楼间。

江南几度梅花发，人在天涯鬓已斑。



星点点，月团团。

倒流河汉入杯盘。

翰林风月三千首，寄与吴姬忍泪看。



93.玉楼春·春景

宋祁



东城渐觉风光好。縠皱波纹迎客棹。

绿杨烟外晓寒轻，红杏枝头春意闹。



浮生长恨欢娱少。肯爱千金轻一笑。

为君持酒劝斜阳，且向花间留晚照。

精选宋词99首，一生至少要读一遍！


94.鹊桥仙

蜀妓



说盟说誓。说情说意。动便春愁满纸。

多应念得脱空经，是那个、先生教底。



不茶不饭，不言不语，一味供他憔悴。

相思已是不曾闲，又那得、工夫咒你。



95.卜算子

严蕊



不是爱风尘，似被前缘误。

花落花开自有时，总赖东君主。



去也终须去，住也如何住！

若得山花插满头，莫问奴归处。



96.蝶恋花·春暮

李冠



遥夜亭皋闲信步。

才过清明，渐觉伤春暮。

数点雨声风约住。朦胧淡月云来去。



桃杏依稀香暗渡。

谁在秋千，笑里轻轻语。

一寸相思千万绪。人间没个安排处。



97.踏莎行

吕本中



雪似梅花，梅花似雪。

似和不似都奇绝。

恼人风味阿谁知？请君问取南楼月。



记得去年，探梅时节。

老来旧事无人说。

为谁醉倒为谁醒？到今犹恨轻离别。



98.采桑子

吕本中



恨君不似江楼月，

南北东西，南北东西，

只有相随无别离。



恨君却似江楼月，

暂满还亏，暂满还亏，

待得团圆是几时？

精选宋词99首，一生至少要读一遍！


99.虞美人·听雨

蒋捷



少年听雨歌楼上。

红烛昏罗帐。壮年听雨客舟中。

江阔云低、断雁叫西风。



而今听雨僧庐下。

鬓已星星也。悲欢离合总无情。

一任阶前、点滴到天明。